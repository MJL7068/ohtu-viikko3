# Retrospektiivitekniikat

Retrospektiivi on sprintin lopussa oleva tapaaminen, jossa ryhmän jäsenet keskustelevat siitä mikä meni iteraation aikana hyvin, mitä voisi vielä parantaa ja miten onnistuneita seikkoja voitaisi käyttää tulevissa iteraatioissa ja projekteissa hyväksi.

## Start, Stop, Continue, More of, Less of Wheel

Ryhmä arvioi iteraation menestystä viiden eri kategorian avulla.

Iteraatiota arvioidaan viiden seikan kannalta. Mitä sellaista mitä ei ole vielä tehty pitäisi alkaa tekemään? Minkä tekeminen pitäisi lopettaa? Mikä toimii ja minkä tekemistä pitäisi jatkaa? Mitä pitäisi tehdä enemmän? Mitä pitäisi tehdä vähemmän?

Iteraatioon liittyvät kommentit pyritään jakamaan näihin kategorioihin. Kommentit muilta ryhmän jäseniltä ovat toivottuja.

Jos ryhmä on iso, jäsenet voidaan jakaa ryhmiin, joissa he käsittelevät tiettyä iteraation vaihetta, esim. testaamista tai asiakkaan osallistumista iteraation aikana.

## Glad, Sad, Mad

Sprintin osanottajien kommentit jaetaan kolmeen kategoriaan. Glad, sad tai mad eli iloinen, surullinen tai vihainen. Sprinttiin liittyvät positiiviset asiat laitetaan kategoriaan glad, negatiiviset asiat kategoriaan sad ja sellaiset vaivaavat asiat, jotka voivat olla tiimin ulkopuolisia mutta jotka kuitenkin vaikuttivat sprinttiin negatiivisesti laitetaan kategoriaan mad.

Sen jälkeen kun kaikki osanottajien tekemät kommentit on jaettu kategorioihin, osanottajat äänestävät siitä missä järjestyksessä näistä asioista tulisi keskustella. Tämän jälkeen tehtyjä kommentteja käsitellään ryhmän kesken kunnes kaikki asiat on käyty läpi tai retrospektiiviin varattu aika on loppunut.


